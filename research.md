<div dir='rtl' lang='he'>

# פרוייקטים מחקריים

האלגוריתם הפשוט ביותר לחלוקה הוגנת הוא האלגוריתם הידוע לחלוקת-עוגה בין שני ילדים: אחד הילדים חותך את העוגה לשני חלקים, והשני בוחר את החלק שהוא מעדיף. 
בשנים האחרונות, המחקר בתחום התפתח באופן מדהים, ופותחו אלגוריתמים משוכללים המאפשרים לפתור ביעילות בעיות רבות של חלוקה הוגנת.
בפרוייקט זה יש לכם הזדמנות להשתתף בקידום המחקר בתחום: לממש אלגוריתמים חדשניים לחלוקה הוגנת ובעיות קרובות, להדגים אותם ולקדם את יישומם במציאות.

מה תצטרכו לעשות?

* לקרוא מאמר מחקרי המתאר אלגוריתם חדש - ראו רשימה בהמשך.
* לתכנת את האלגוריתם הנבחר בשפת פייתון.
* לכתוב עבורו דוגמאות ובדיקות-יחידה מקיפות.
* להריץ את האלגוריתם על קלטים מלאכותיים שנייצר באקראי, וכן על קלטים אמיתיים שאספנו.
* לפרסם את היצירה שלכם באחת מהדרכים הבאות, בהתאם לסוג הפרוייקט:
  * לכתוב מאמר המסכם את התוצאות, או:
  * לשלב את הקוד שלכם במערכת קוד פתוח, או: 
  * לבנות אתר אינטרנט להדגמת האלגוריתם.


הפרוייקט מיועד לסטודנטים ש-
* אוהבים אלגוריתמים.
* אוהבים ללמוד דברים חדשים.
* רוצים להשפיע לטובה על החברה והמדינה.

מה יוצא לכם מזה?
*  פרוייקט מחקרי, עם אפשרות להמשיך לתואר שני.
*  השתתפות בפרוייקט קוד פתוח בינלאומי - משדרג את קורות החיים שלכם.
* מילגת מחקר עם סיום מוצלח של הפרוייקט.

רשימת מאמרים לפי נושאים:


## הגינות בחלוקת חפצים

1. [Picking Sequences and Monotonicity in Weighted Fair Division](https://arxiv.org/abs/2104.14347) - אלגוריתמים לחלוקה ללא-קנאה עם זכויות שונות. יש לתכנת אותם, לשלב בספריה `fairpy`, ולהשוות ביניהם, ולסכם את התוצאות במאמר.

2. [Fair division with subsidy](https://link.springer.com/chapter/10.1007/978-3-030-30473-7_25),  [One Dollar Each Eliminates Envy](https://dl.acm.org/doi/10.1145/3391403.3399447) - אלגוריתמים לחלוקה ללא-קנאה עם כסף. יש לתכנת אותם, לשלב בספריה `fairpy`, ולהשוות ביניהם. 
יכול להתאים לשני סטודנטים.

3. [Max-min item allocation](https://en.wikipedia.org/wiki/Max-min_item_allocation) - לקרוא על אלגוריתמים שונים לחלוקה שיוויונית של חפצים, לממש אותם בספריה `fairpy` ולהשוות ביניהם. יכול להתאים לשני סטודנטים או יותר.

4. [Fair Division of Goods in the Shadow of Market Values](https://arxiv.org/abs/1910.01615) - לתרגם את האלגוריתם לחפצים עם ערך שלילי, להקים אתר שמדגים אותו, ולבדוק על משתמשים אמיתיים.

## הגינות בבחירות לכנסת ולממשלה

1. [Proportionality Degree of Multiwinner Rules](https://dl.acm.org/doi/abs/10.1145/3465456.3467641?casa_token=j82b2ROH-54AAAAA:OpSW_y7_q9GtUNsaaIhm41whcCTK9fKz69MYBiy4RfYp7Bg-1-2rdT8oDjwKxxBOnSJq6Bktig89ag) - הרעיון הוא לחשב עד כמה תוצאות הבחירות מייצגות את דעת הציבור. צריך לכתוב קוד שמחשב את רמת הפרופורציונליות של בחירות, להריץ אותו על סקר דעת קהל שבוצע לאחרונה בישראל, ולסכם את התוצאות במאמר.

2. [Electing the Executive Branch](https://arxiv.org/abs/2009.09734) - שיטה חדשה לבחירה ישירה של שרים בממשלה, תוך שמירה על ייצוג יחסי של כל האוכלוסיה. האתגר: לממש את האלגוריתם, לתכנן ולבצע סקר דעת קהל, להריץ את האלגוריתם על התוצאות,  ולראות איזו ממשלה מתקבלת.

3. [Perpetual voting](https://ojs.aaai.org/index.php/AAAI/article/view/5584) - שיטת בחירות המתחשבת גם בהסטוריה על-מנת להבטיח ייצוג הוגן לאורך זמן. האתגר: האתגר: לממש את האלגוריתם, לתכנן ולבצע סקר דעת קהל, להריץ את האלגוריתם ולראות מה אפשר להבין מהתוצאות.

## תורת הגרפים

1. [Envy-free Matchings in Bipartite Graphs and their Applications to Fair Division](https://arxiv.org/abs/1901.09527) - אלגוריתם לחישוב שידוך ללא-קנאה גדול ביותר, וכמה אלגוריתמים לחלוקה הוגנת המשתמשים בו. יש לתכנת את האלגוריתם ולשלב אותו בספריה `networkx`.

2. [Maximium Priority Matchings](https://arxiv.org/abs/1512.08555), [Faster Maximium Priority Matchings in Bipartite Graphs](https://arxiv.org/abs/1512.09349) - אלגוריתמים לחישוב שידוך בגרף, עם עדיפויות. יש לתכנת את האלגוריתמים ולשלב אותם בספריה `networkx`. יכול להתאים לשני סטודנטים.

3. [Meshulam's game](https://en.wikipedia.org/wiki/Meshulam's_game) - משחק לשני שחקנים על גרף. יש לתכנת את המשחק ולבנות לו ממשק שיאפשר להריץ אותו על גרפים שונים. כמו כן, לחשב את האסטרטגיה האופטימלית על כל גרף, ולשלב בספריה `networkx`. מתאים לסטודנטים עם כישרון מתימטי.

## אופטימיזציה

1. [When Does a Dynamic Programming Formulation Guarantee the Existence of a FPTAS?](https://pubsonline.informs.org/doi/abs/10.1287/ijoc.12.1.57.11901) - המטרה היא לכתוב קוד כללי לתיכנות דינאמי, שיכול לפתור בעיות אופטימיזציה רבות, ולהפוך אותו לאלגוריתם קירוב לפי המתכון שבמאמר. 

2. [Leximin order](https://en.wikipedia.org/wiki/Leximin_order) - הוספת אלגוריתם חדשני לספריה `cvxpy` - ספריית אופטימיזציה של פייתון.



</div>