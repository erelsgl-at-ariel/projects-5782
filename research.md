<div dir='rtl' lang='he'>

# פרוייקטים מחקריים

בשנים האחרונות, המחקר בתחום התפתח באופן מדהים, ופותחו אלגוריתמים משוכללים המאפשרים לפתור ביעילות בעיות רבות של חלוקה הוגנת.
בפרוייקט זה יש לכם הזדמנות להשתתף בקידום המחקר בתחום: לממש אלגוריתמים חדשניים לחלוקה הוגנת ובעיות קרובות, להדגים אותם ולקדם את יישומם במציאות.

הפרוייקט מיועד לסטודנטים ש-
* אוהבים אלגוריתמים.
* אוהבים ללמוד דברים חדשים.
* רוצים להשפיע לטובה על החברה והמדינה.

מה יוצא לכם מזה?
*  פרוייקט מחקרי, עם אפשרות להמשיך לתואר שני.
*  השתתפות בפרוייקט קוד פתוח בינלאומי - משדרג את קורות החיים שלכם.
* מילגת מחקר עם סיום מוצלח של הפרוייקט.

רשימת נושאים:


## הגינות בבחירות לכנסת ולממשלה

1. [רמת הגינות של חוקי בחירה](https://dl.acm.org/doi/abs/10.1145/3465456.3467641?casa_token=j82b2ROH-54AAAAA:OpSW_y7_q9GtUNsaaIhm41whcCTK9fKz69MYBiy4RfYp7Bg-1-2rdT8oDjwKxxBOnSJq6Bktig89ag) - הרעיון הוא לחשב עד כמה תוצאות הבחירות מייצגות את דעת הציבור. צריך לכתוב קוד שמחשב את רמת הפרופורציונליות של בחירות, להריץ אותו על סקר דעת קהל שבוצע לאחרונה בישראל, ולסכם את התוצאות במאמר.

2. [בחירת שרים בממשלה](https://arxiv.org/abs/2009.09734) - שיטה חדשה לבחירה ישירה של שרים בממשלה, תוך שמירה על ייצוג יחסי של כל האוכלוסיה. האתגר: לממש את האלגוריתם, לתכנן ולבצע סקר דעת קהל, להריץ את האלגוריתם על התוצאות,  ולראות איזו ממשלה מתקבלת.

3. [הצבעה מתמשכת](https://ojs.aaai.org/index.php/AAAI/article/view/5584) - שיטת בחירות המתחשבת גם בהסטוריה על-מנת להבטיח ייצוג הוגן לאורך זמן. האתגר: לממש את האלגוריתם, לתכנן ולבצע סקר דעת קהל, להריץ את האלגוריתם ולראות מה אפשר להבין מהתוצאות.

4. [דירוג יחסי דינאמי](https://arxiv.org/abs/2105.08043) - בניית מערכת לדירוג שאלות שאזרחים מפנים לאנשי-ציבור לפי רמת הפופולריות שלהן, תוך שמירה על הגינות. 

## הגינות בחלוקת חפצים

בשנים האחרונות פותחו אלגוריתמים רבים לחלוקה הוגנת. מטרת המחקר כאן היא לברר:
מיהו האלגוריתם ההוגן ביותר?

המשימה: לתכנת את האלגוריתמים, להריץ אותם על קלטים אמיתיים ואקראיים, לשלב אותם בספריית קוד פתוח `fairpy`, 
ולהשוות את הביצועים שלהם.

יש כמה סוגים של אלגוריתמים, כל אחד מהם הוא פרוייקט נפרד, רובם יכולים להתאים לשני סטודנטים או יותר:

1. [חלוקה ללא קנאה עם זכויות שונות](https://arxiv.org/abs/2104.14347).

2. [חלוקה ללא קנאה עם כסף](https://link.springer.com/chapter/10.1007/978-3-030-30473-7_25),  [2](https://dl.acm.org/doi/10.1145/3391403.3399447).

3. [חלוקה שיוויונית-אופטימלית](https://en.wikipedia.org/wiki/Max-min_item_allocation).

4. [חלוקה המתחשבת במחירי שוק](https://arxiv.org/abs/1910.01615) - לתרגם את האלגוריתם לחפצים עם ערך שלילי, להקים אתר שמדגים אותו, ולבדוק על משתמשים אמיתיים.


## תורת הגרפים

בנושא הזה, האתגר הוא לתכנת אלגוריתמים בגרפים ולשלב אותם בספרייה
`networkx`.

1. [אלגוריתם לחישוב שידוך ללא-קנאה גדול ביותר](https://arxiv.org/abs/1901.09527), וכן אלגוריתמי חלוקה הוגנת המשתמשים בו.

2. [שידוך עדיפויות](https://arxiv.org/abs/1512.08555), [שידוך עדיפויות בגרף דו-צדדי](https://arxiv.org/abs/1512.09349).

3. [המשחק של משולם](https://en.wikipedia.org/wiki/Meshulam's_game) - משחק לשני שחקנים על גרף. כאן האתגר הוא גם לבנות ממשק גרפי וגם לחשב אסטרטגיה אופטימלית.

## אופטימיזציה

1. [אלגוריתם כללי לתיכנות דינאמי](https://pubsonline.informs.org/doi/abs/10.1287/ijoc.12.1.57.11901) - המטרה היא לכתוב קוד כללי לתיכנות דינאמי, שיכול לפתור בעיות אופטימיזציה רבות, ולהפוך אותו לאלגוריתם קירוב לפי המתכון שבמאמר. 

2. [סדר לקסימין](https://en.wikipedia.org/wiki/Leximin_order) - הוספת אלגוריתם חדשני לספריה `cvxpy` - ספריית אופטימיזציה של פייתון.


</div>