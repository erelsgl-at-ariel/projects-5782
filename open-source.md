<div dir='rtl' lang='he'>

# רעיונות לפרוייקטים עם קוד פתוח

מערכות קוד פתוח מאפשרות לכל מתכנת להוסיף ולשפר קוד כפי יכולתו.    פרוייקט זה נותן לכם הזדמנות להצטרף למערכת קיימת, לשפר אותה ולהשאיר את חותמכם בעולם הקוד הפתוח 

מה תצטרכו לעשות?
 * להוריד קוד של תוכנת קוד-פתוח כלשהי, ולבנות אותו על המחשב שלכם. יש כמה תוכנות לבחירה – ראו בהמשך.
 * להצטרף לקהילת המפתחים ולברר איזה שיפורים ותוספות הם מוכנים להכניס למערכת.
 * לממש את ההרחבה, להגיש pull request, ולהיות בקשר רציף עם המפתחים עד שההרחבה שלכם נכנסת לקוד הראשי.

הנה כמה דוגמאות למערכות ושיפורים שאפשר להכניס בהן – אתם מוזמנים להציע רעיונות נוספים:

 * מערכת INGInious – מערכת קוד פתוח לבדיקה אוטומטית של תרגילי תיכנות. הרחבה  אפשרית: לאפשר למתרגלים להעלות מטלות דרך גיטהאב, לאפשר לסטודנטים להגיש מטלות דרך גיטהאב, וכן להעלות למערכת את המטלות בקורסי התיכנות במחלקה (שנה א + ב) (https://docs.inginious.org/)
 * ספריית networkx  - רשתות וגרפים בפייתון (https://networkx.github.io/documentation/stable/developer/index.html). הרחבה אפשרית:  הוספת אלגוריתמים שונים בגרפים ורשתות.
 * גאוגברה (https://dev.geogebra.org/trac)  מערכת גרפית לחישובים אלגבריים וגיאומטריים. הרחבה אפשרית: הוספת אלגוריתמים שונים בגיאומטריה חישובית. הרחבה טובה יותר: תרגום המערכת לשפת פייתון.
 * כנסת פתוחה (https://github.com/hasadna/Open-Knesset ) – מערכת לשיתוף הציבור בפעילות הכנסת. הרחבה אפשרית: ממשק שיאפשר לאנשי-ציבור לקבל משוב מהבוחרים על הצעות חוק.
 * ~~סימפי ( https://github.com/sympy/sympy ) – ספריית החישובים הסימבוליים של פייתון. הרחבה אפשרית:  הוספת אפשרות לפתרון בעיות מורכבות.~~ תפוס
 * טק-סטודיו ( https://github.com/texstudio-org/texstudio ) - תוכנה לעריכת מאמרים מדעיים. הרחבה אפשרית: מערכת לבדיקת נכונות של משוואות מתימטיות. 
 * ווייל ( https://github.com/theneurasthenicrat/whale4 ) - תוכנה לעריכת סקרים והצבעות אונליין. הרחבה אפשרית: הוספת כללי בחירה.
 * ~~מוודל ( https://docs.moodle.org/dev/Main_Page ) אתם יודעים מה זה.. הרחבות אפשריות: אפשרות להגיש מטלות תיכנות למודל כך שייבדקו אוטומטית ע"י הבדקן ( http://www.bad-kan.com ); אפשרות לשלוח הודעות לפורום ישירות מהדואל בלי להיכנס למודל.~~ תפוס
 * ויקיפדיה: הוספת עזרי-למידה שונים, למשל "מד התקדמות" לפי קטגוריה, שיעזור לקורא לדעת איזה אחוז מהנושאים בקטגוריה הוא כבר למד, ומה עדיין נשאר לו ללמוד.
 * טקסטיה ( https://github.com/erelsgl/textia ) משחק ישן שכתבתי ללימוד תנ"ך. הרחבות אפשריות: לכתוב הכל מחדש, עם ממשק יפה ומעוצב ואפשרות לריבוי שחקנים.
 * Visual Studio Code ( https://github.com/microsoft/vscode )  - הוספת תמיכה לכתיבת טקסטים בעברית (מימין לשמאל).
 * גיאומטריה חישובית בפייתון ( https://github.com/pygae/galgebra  או https://wolfv.medium.com/introducing-scikit-geometry-ae1dccaad5fd או https://www.toptal.com/python/computational-geometry-in-python-from-theory-to-implementation  ). הרחבות אפשריות: מימוש ממשק גרפי ואלגוריתמים גיאומטריים מעניינים.
 * סיבוכיות חישובית של משחקים ( https://www.isnphard.com ) - מימוש משחקי מחשב על-פי הוכחת קושי חישובי. מומלץ לסטודנטים שלומדים/למדו פיתוח משחקי מחשב וחישוביות.

הפרוייקט מיועד לסטודנטים ש-
 * אוהבים לתכנת ולתקן באגים;
 * יודעים לתקשר היטב באנגלית, מסוגלים להשתתף בדיונים בקהילת המפתחים;
 * מתמידים – לא מתייאשים גם כשהקוד לא מתקבל בפעם הראשונה.


מה יוצא לכם מזה?
 * השם שלכם יירשם ברשימת התורמים למערכת ידועה – תרומה משמעותית לקורות-החיים שלכם.
 * תיצרו קשרים עם מתכנתים מקצועיים ומוכרים ברחבי העולם.
</div>